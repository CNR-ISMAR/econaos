---
layout: post
title:  "Il progetto EcoNÀOS e la Responsible Research Innovation"
categories: products
lang: it
ref: rri
---

L'istituto IREA del CNR, in un progetto guidato da Alba L'Astorina, pubblicherà presto un libro sul tema [Responsible Research and Innovation][rriSite]. We are glad to announce that the EcoNÀOS project will be part of this book as an RRI experience.


..ma che cosa significa esattamente Responsible Reseach and Innovation?
Innanzitutto la [RRI][guidelines] fa parte del più ampio programma europeo Horizon 2020 ed è finalizzato a rivoluzionare la pratica della ricerca in modo che essa possa realmente portare l'innovazione nella società, coinvolgendo direttamente quest'ultima nel processo di ricerca.


In particolare, sono stati fissati [sei principi fondamentali][6princ] nella realizzazione di una ricerca responsabile:
1. _Public Engagement_: tutta la società deve essere coinvolta nel processo di ricerca dove per "società" si intendono: cittadini, ricercatori, pubbliche amministrazioni e stakeholders. Ognuno deve prendere parte a questo processo, integrando il proprio punto di vista univoco, in modo tale da modellare la ricerca sui bisogni reali di chi nella società opera quotidianamente a vario titolo;
2. _Gender Equality_: il fattore di genere gioca un ruolo chiave nella RRI. Soprattutto i settori connessi alle risorse umane devono prendere coscienza di questo gap di genere esistene nel mondo della ricerca per cercare di colmarlo e promuovere al meglio l'uguaglianza;
3. _Science Education_: l'educazione scientifica e tecnologica è reputata un principio chiave della crescita degli studenti nella RRI. Infatti, la promozione di una certa cultura scienfica, è un modo per formare la prossima classe di ricercatori pronti a portare idee sempre nuove, al passo con un mondo che cambia;
4. _Ethics_: il principio etico punta a una ricerca fatta "nel modo giusto". Questo implica l'applicazione pratica dei principi di [FAIR][fair] descritti nella direttiva Horizon 2020. Tutto questo deve essere visto non come un limite ma come uno strumento finalizzato ad assicurare risultati di migliore qualità;
5. _Open Access_: un reale progresso scientifico è frutto della libera condivisione dei risultati della ricerca; queste misure di condivisione devono essere prese prima possibile, condividendo, se possibile, non solo la descrizione dei risultati ottenuti, ma anche i mezzi e gli strumenti utilizzati per ottenerli - come ad esempio i dati (grezzi ed elaborati);
6. _Governance_: tutti coloro coinvolti nei processi decisionali devono garantire l'applicazione dei principi precedentemente enunciati alla ricerca scientifica, quindi il principio di governance funge da "tutela" dei principi della RRI. 


Questo approccio rappresenta la Scienza per e con i cittadini. In più, l'applicazione dei sei principi potrebbe portare almeno a due risultati notevoli:
* una ricerca più "etica" (perchè tutto avviene alla luce del sole) - di conseguenza ogni atto di governance fondato su ricerche così condotte potrebbe portare a decisioni concertate e condivise non solo da parte della comunità scientifica ma anche dalla società;
* crescere una società più consapevole dell'impatto della scienza nella vita quotidiana.


In questo contesto il nostro progetto si inserisce a pieno titolo nel filone "Open Access", allargando il panorama all'Open Science con l'aggiunta del codice (Open Source) e l'apertura di tutto il processo di ricerca in modo da implementare un comportamento più "giusto" (FAIR) nel modo di fare ricerca, come decretato dal Programma Europeo [Horizon 2020][H2020].


Il nostro articolo breve conterrà già nel titolo la parola chiave "lavori in corso" proprio perché, dopo i primi 7 mesi di EcoNÀOS, possiamo iniziare a fare una sorta di bilancio dei primi progressi fatti o individuare i temi su cui è opportuno insistere. Come pure evidenziare i reali punti di forza del nostro approccio e gli ostacoli incontrati lungo il percorso.


Il libro sarà edito da [CNR edizioni][cnreditions], ogni contributo sarà citabile indipendentemente tramite l'assegnazione di un [DOI][doi] e l'intero libro verrà rilasciato sotto licenza Creative Commons Attribution ([CC-BY][ccby]).




[rriSite]: http://irea.cnr.it/index.php?option=com_k2&view=item&id=732:rri-sfide-e-opportunit%C3%A0-per-il-mondo-della-ricerca
[guidelines]: https://ec.europa.eu/programmes/horizon2020/en/h2020-section/responsible-research-innovation
[6princ]: http://ec.europa.eu/research/science-society/document_library/pdf_06/responsible-research-and-innovation-leaflet_en.pdf
[fair]: http://ec.europa.eu/research/participants/data/ref/h2020/grants_manual/hi/oa_pilot/h2020-hi-oa-data-mgt_en.pdf
[H2020]: https://ec.europa.eu/programmes/horizon2020/
[cnreditions]: http://www.edizioni.cnr.it/Home/tabid/39/List/0/CategoryID/0/Level/a/Default.aspx?SortField=ProductName,ProductName
[doi]: https://www.doi.org/
[ccby]: https://creativecommons.org/licenses/by/4.0/
